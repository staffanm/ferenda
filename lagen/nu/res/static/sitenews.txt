2016-11-18 07:41:00 Ny version på gång

<p>Efter många års tystnad är nu nästa version av lagen.nu på gång! Nu
finns förarbeten, myndighetspraxis och många myndigheters
författningssamlingar med i tjänsten. </p>

<p>Det finns även en inbyggd sökfunktion med mer precisa sökningar. Se
mer under <a href="http://ferenda.lagen.nu/om/nytt.html">Vad är
nytt?</a></p>

2009-10-11 16:31:00 Välkommen till nya versionen!

<p>Efter en sommar och höst full av skrivande och utveckling är vi
stolta att få presentera nästa version av lagen.nu. Vi har skrivit
lagkommentarer till femton av de mest använda lagtextena, där vi
förklarar hur texten ska tolkas och ger exempel på hur lagen kan
tillämpas. Vi har även förklarat över 500 juridiska begrepp.</p>

<p>Lagkommentarerna och begreppsförklaringarna har skrivits av jurister
och juriststudenter. Om du är duktig på ett visst rättsområde kan du
hjälpa oss att förbättra tjänsten genom att skriva en kommentar till
någon av de lagar vi inte hunnit med än. Kolla på <a
href="http://wiki.lagen.nu/index.php/Lagen.nu:Deltagarportalen">Deltagarportalen</a>
för information om hur du går tillväga.</p>

<p>Utöver kommentarerna har tjänsten förbättrats med ett nytt
gränssnitt och många nya funktioner. Se mer under <a
href="http://ferenda.lagen.nu/om/nytt.html">Vad är nytt?</a>.</p>

<p>Arbetet med lagkommentarerna har möjliggjorts genom ekonomiskt stöd
från <a
href="http://www.iis.se/se-ar-mer/internetfonden/">Internetfonden</a>.</p>

2009-08-19 11:21:00 Ny betaversion

<p>En ny betaversion, med en ny grafisk design, är klar för
testning. Arbetet med lagkommenterandet har gått framåt med
stormsteg, och kommentarerna till RB, ÄB, LAS och MBL är i princip
klara. Tanken med den nya designen är att lagtexten ska kunna
presenteras sida vid sida med information om samma text - kommentarer,
rättsfall, hänvisningar från andra lagar m.m. Samtidigt har
färgschemat och övriga grafiska detaljer fått en översyn. Maila gärna
dina kommentarer till <a
href="staffan@tomtebo.org">staffan@tomtebo.org</a></p>

2009-08-03 20:41:13 Betaversion av lagen.nu

<p>Välkommen till betaversionen av lagen.nu. Under sommaren och hösten
håller vi på att utveckla en ny version av lagen.nu med bättre
hantering av länkar fram och tillbaka mellan olika dokument, bättre
hantering av juridiska begrepp, och framförallt med kommentarer till
de viktigaste lagtexterna! Eftersom detta är en betaversion finns det
saker här och var som inte riktigt funkar som de ska, men vi jobbar på
det!</p>

2009-06-10 17:37:00 Rättsfallsimporten fungerar igen

<p>Sedan någon gång i april har importen av nya rättsfall från
domstolsverket slutat fungera. Nu har jag äntligen fått tid att fixa
till det. Med de nya rättsfallen inlagda finns det nu över 10 000 i
databasen.</p>

2009-06-09 21:18:00 Sommarjobba med lagen.nu?

<p>lagen.nu drivs ideellt med syftet att göra det möjligt för den
intresserade allmänheten att ta reda på vad lagen säger. Ett sätt att
göra det är genom kommenterad lagtext, där själva ursprungstexten
presenteras sida vid sida med definitioner av juridiska termer,
hänvisningar till andra relevanta delar av lagstiftningen, och
översikter av lagstiftningens struktur.</p>

<p>Under sommaren och hösten 2009 kommer jag försöka utveckla en sådan
lagtextkommentar. Jag kan fixa det tekniska som krävs för en sådan
tjänst, men för att skriva kommentarerna behöver jag hjälp av dig som
studerar juridik, är färdig jurist eller bara är riktigt insatt i ett
visst rättsområde. Den långsiktiga målsättningen är att intresserade
personer ska bidra med sin tid för att de finner projektet kul och
målsättningen eftersträvansvärd, men jag tror att man kan kickstarta
det hela genom avlönat arbete. Jag har därför sökt och fått medel från
<a
href="http://www.iis.se/se-ar-mer/internetfonden/">Internetfonden</a>
för att driva ett pilotprojekt.</p>

<p>För mer information, se <a
href="http://wiki.lagen.nu/index.php/Huvudsida">projektsidan</a>, och
skicka <a href="mailto:staffan@tomtebo.org">mig</a> en intresseanmälan
om det verkar intressant!</p>

2009-02-19 21:02:11 Dags att uppgradera IE6

<p>Jag har fått några felrapporter om att lagen.nu ser konstig ut för
vissa - det verkar som höger- och vänsterspalterna ibland täcker över
själva lagtexten. Det har visat sig att felet uppstår för personer som
har Internet Explorer version 6. Då denna läsare är åtta år gammal och
har många fel, särskilt vad gäller kompatibilitet med olika
webbstandards, kommer jag inte försöka fixa dessa
layoutproblem. Istället vill jag uppmuntra alla som fortfarande
använder IE6 att <a
href="http://www.microsoft.com/sverige/windows/downloads/ie/getitnow.mspx">uppgradera</a>
eller byta webbläsare tilll exempelvis <a
href="http://mozilla.com">FireFox</a>, <a
href="http://www.google.com/chrome">Chrome</a>, <a
href="http://www.apple.com/safari/download/">Safari</a> eller <a
href="http://www.opera.com">Opera</a>.</p>

2008-09-24 22:15:44 Vill du hjälpa till med lagen.nu?

<p>Nu när den nya versionen är ute är det dags att börja fundera på
vad nästa version ska innehålla. Eftersom projektet, information och
källkoden är öppna är alla välkommna att hjälpa till -- just nu behövs
framförallt utvecklare, men även folk med juridisk kunskap, eller bara
bra idéer. Första steget är att <a
href="http://groups.google.com/group/lagennu-utveckling/subscribe">gå
med i den epostlista</a> där vi diskuterar den framtida
utvecklingen. Listan är öppen för alla.</p>

2008-09-19 18:43:06 Premiär för en ny version av lagen.nu

<p>Efter två veckors testperiod är det nu dags att presentera den nya
versionen av lagen.nu. <a href="/om/nytt.html">Läs mer här om vad som
är nytt!</a></p>

2008-09-03 00:59:04 På väg mot lagen.nu 1.5

<p>Sedan årsskiftet har jag jobbat med en ny version av lagen.nu, som
nu går nu att betatesta på <a
href="http://ferenda.lagen.nu/">ferenda.lagen.nu</a>. Utåt sett är de
stora nyheterna en ny grafisk design och att rättsfallen nu finns med
i fulltext. Läs mer om <a href="/om/nytt.html">vad som är nytt</a>.</p>

<p>Bakom kulisserna har i stort sett all kod som skapar sidorna
skrivits om. Detta har resulterat i att systemet nu är bättre att
känna igen vad som är vad i en lagtext -- rubriker, paragrafer,
tabeller, hänvisningar med mera ska nu identifieras mycket säkrare än
tidigare. Men det finns säkerligen massor av fel kvar! Därför finns
det ett litet formulär för felanmälan på alla sidor. Använd gärna det
om du stöter på något som inte ser rätt ut. Eller så kan du meddela
problem och brister via epost till <a
href="mailto:staffan@tomtebo.org">staffan@tomtebo.org</a>.</p>

2008-02-23 13:26:49 Tack för hjälpen!

<p>Nu har exakt 100 personer svarat på enkäten om lagen.nu, och det
känns som ett lagom underlag, så nu stänger jag den. Nedan följer en
liten summering av resultatet, samt mina planer härnäst.</p>

<p>Det jag har lärt mig är:</p>
<ul>
<li>Ungefär en tredjedel av er jobbar med eller studerar juridik. Det
är förstås jättekul, men nästan roligare är att 2/3 av er inte är
jurister men intresserade ändå.</li>
<li>Över en fjärdedel använder tjänsten nån gång i veckan (och 13%
använder den dagligen!).</li>
<li>Nästan en tredjedel använder tjänsten bara eller mestadels i
jobbet.</li>
<li>Den mest uppskattade egenskapen (33 %) är snabbheten.</li>
<li>Nästan 2/3 av er vill ha rättsfallsreferat i fulltext (det är på
gång!).</li>
<li>Vad gäller finansiering vill de flesta  att det löses med
sponsring (40%) eller bannerannonsering (29%). Särskilda funktioner
för betalande medlemmar är inte så populärt (12%).</li>
<li>Ganska många av er är villiga att hjälpa till med teknisk (19%)
eller juridisk (28%) kunskap.</li>
</ul>
<p>Baserat på det här, och på mina egna idéer, kommer jag inte att
försöka göra lagen.nu till en kommersiell verksamhet, och inte att
försöka få in pengar via medlemstjänster, privata donationer,
annonsering eller liknande. Målet för nästa version kommer vara att
öppna upp koden och det övriga innehållet under någon fri licens och
driva det hela som ett öppet projekt. Mer information finns på <a
href="http://trac.lagen.nu/wiki">utvecklingswikin</a>.</p>

2008-01-11 23:26:49 Jag behöver just DIN hjälp

<p>Under de närmaste månaderna försöker jag få fart på nyutvecklingen
av lagen.nu, men för att veta vad jag ska fokusera på vill jag gärna
ha in dina åsikter. Om du svarar på <a
href="http://www.surveymonkey.com/s.aspx?sm=RuJRXAg2w2AUR9wxzydWvQ_3d_3d">den
här korta enkäten</a> är det till stor hjälp. Tack på förhand!
(uppdatering: Enkäten är nu stängd - tack för hjälpen!) </p>

2007-09-27 20:50:18 Rättsfall uppdaterade

<p>För snart två år sedan slutade uppdateringen av nyare rättsfall att
fungera. Men nu är den igång igen!</p>
	
2007-07-03 22:40:25 Flytt- och lägesrapport.

<p>Nu är flytten till den nya dedicerade servern klar. Det tog väl inte
så lång tid? :-)</p>

<p>Den här sommaren kommer jag inte hinna jobba mycket på lagen.nu 2.0
(som uppmärksamma läsare märkt blev det knappast klart förra
sommaren), men jag kommer däremot jobba en del med det
<a href="http://rinfo.lagrummet.se/">rättsinformationsprojekt</a> som
<a href="http://verva.se/">Verva</a> driver. I förlängningen kommer
det även komma lagen.nu till godo.</p>

2007-03-21 17:08:24 Driftproblem

<p>Den senaste tiden har lagen.nu ibland varit nere lite väl ofta. En
flytt till en dedicerad virtuell server på ett webhotell är på gång,
vilket förhoppningsvis ska förbättra tillgängligheten.</p>

2006-07-26 16:50:03 På väg mot lagen.nu 2.0

<p>Jag ägnar sommaren åt att skriva om och förbättra lagen.nu. På min
blogg kan du läsa om <a
href="http://blog.tomtebo.org/lagen_nu/lagennu-20-vagkarta.html">vad
jag planerar</a> och <a
href="http://blog.tomtebo.org/category/lagen_nu/">hur arbetet
fortskrider</a>. Har du idéer eller önskemål om vad du vill se på
tjänsten? Skriv gärna en kommentar!</p>

2006-03-08 21:26:05 Inga nyheter är goda nyheter

<p>Under de senaste månaderna har jag haft mycket begränsat med tid för
vidareutveckling av lagen.nu, och det kommer nog inte ändras den
närmsta tiden. Författningstexterna uppdateras fortlöpande (dock
hämtas inga nya rättsfall sedan oktober förra året), så informationen
ska dock vara aktuell även framledes.</p>

2005-11-09 22:30:35 Juridisk vägledning

<p>Det händer inte helt sällan att jag får frågor om faktiska juridiska
spörsmål. Eftersom jag bara är en enkel student på andra terminen är
jag oftast inte rätt person att svara på sådana frågor. Däremot har
jag några kompisar på <a
href="http://www.lawline.se/index.php">Lawline</a> som gärna gör
sånt, gratis dessutom.</p>

<p>Eftersom många som besöker lagen.nu ramlar in via en googlesökning på
en specifik lagtext har jag nu på varje sådan sida lagt upp ett
formulär genom vilket man direkt kan ställa frågor till dem.</p>

2005-10-28 19:45:26 Rättsfallslänkar återställda

<p>Om ni besöker lagen.nu ofta har ni kanske märkt att länkarna till
rättsfallen varit borta under den senaste veckan. Jag tog bort dem som
en första åtgärd medans jag utredde om användningen kanske möjligtvis
kunde strida mot framförallt <a href="/1998:204#P21">PUL 21 §</a>. Nu
har jag blivit <a
href="http://blog.tomtebo.org/law/malnummer-personuppgifter-och-journalistisk-verksamhet.html">hyfsat
säker</a> på att PUL inte är tillämplig på min användning, men jag har
ändå valt att plocka bort just målnummer från domslutssummeringarna</p>

<p>Tanken bakom detta är att det inte fyller någon direkt funktion
just där, och behöver du ta reda på numret finns det på
domstolsverkets tjänst, som det direktlänkas till.</p>

<p>Tyvärr har domstolsverkets tjänst <a
href="http://blog.tomtebo.org/law/juridiska-vs-tekniska-losningar-pa-problem.html">valt
att spärra ut robotar</a> sedan en två veckor tillbaka, vilket
påverkar min förmåga att uppdatera den lokala databas över rättsfall
som ligger till grund för funktionaliteten på lagen.nu. Jag jobbar på
att lösa problemet, men för närvarande är just röttsfallsinformationen
inte så uppdaterad som den annars skulle kunna ha varit.</p>

2005-08-19 03:47:19 Bättre ordning på rättsfallen

<p>Det verkar som Domstolsväsendets rättsinformation, varifrån jag får
information om vägledande rättsfall, har utökat sina databaser med
fall ända tillbaks till 1980. All den informationen är nu inhämtad, så
listorna med relevanta rättsfall under paragraferna är numera längre
och förhoppningsvis mer användbara.</p>

<p>När det gäller äldre rättsfall kan man dock inte alltid dra så
långtgående slutsatser, särskilt om lagtexten som domslutet grundar
sig på har ändrat sig.</p>

<p>Nytt är även att man från ett rättsfall kan klicka sig vidare
direkt till referatet (om det finns ett sådant) hos Domstolsväsendet.
</p>

2005-08-18 17:42:46 Nu ännu mer uppdaterat

<p>Lagen.nu hämtar all råtext för lagtexterna från SFST-databasen hos
Regeringskansliets rättsdatabaser. När en paragraf i en författning är
på väg att ändras, finns både den gamla och den nya lydelsen med i
SFST sida vid sida, markerade med exv "/Upphör att gälla
U:2005-07-01/" respektive "/Träder i kraft I:2005-07-01/".</p>

<p>Idag gör jag ingen tolkning av de här markeringarna; både den gamla
och den nya lydelsen av paragrafen står med i den layoutade
lagtexten. Det ser lite förvirrande ut, men det funkar. När
lagändringen trätt i kraft ändras SFST-databasen och den gamla
lydelsen tas bort; problemet här är att uppdateringsrutinerna på
lagen.nu inte vet att råtexten har ändrats, och hämtar alltså inte den
nya versionen.</p>

<p>Men för <a href="/nyheter/05-05-11.html#22:39">ett tag sedan</a>
fixade jag uppdateringsrutiner som löste ett liknande problem. Nu är
de anpassade så att de även kollar om lagtexten ändrats
någonstans. Till exempel är numera <a
href="/1960:729">upphovsrättslagen</a>, som ändrades för några månader
sedan, numera betydligt mer lättläst.</p>

<p>Jag passade även på att lägga till ett "Senast hämtad"-fält till
lagtextsidhuvudet; det talar om när en viss lagtext senast hämtats
från SFST.</p>

2005-08-16 00:00:23 Bättre layout och länkning

<p>Dags för en liten uppdatering på lagen.nu. Layouten har stramats
upp litegrann, och de s.k. "Purple numbers" som användes för att göra
det lite enklare att länka till enskilda paragrafer och stycken är
borttagna. Direktlänkarna funkar fortfarande, och man kan fortfarande
skapa dem enligt instruktionerna <a
href="/om/how.html#direktlankar">här</a>, men själva "¶"-tecknen som
användes som direktlänkmarkörer ställde till det när man ville klippa
och klistra från lagen.nu till något annat ställe.</p>

<p>Parsern som känner igen lagreferenser i löpande text har fått en
liten uppfräshning och klarar nu ännu flera uttryckssätt. Den har även
börjat användas på domslutssummeringarna, där man nu kan klicka sig
fram till de lagparagrafer som refereras från ett givet domslut.
</p>

2005-06-15 21:34:52 Temporära problem - nu fixat

<p>På grund av ett problem med XSLT-transformeringen har alla sidor
med lagtexter varit helt tomma större delen av idag. Bara för att
uppdateringsrutinerna löpt fint de senaste 25 veckorna ska man
tydligen inte tro att det kommer funka fint den 26:e veckan... Nu ska
det vara fixat iallafall.</p>

2005-05-11 22:39:07 Rensar upp i lagdjungeln

<p>Den uppdateringsprocess som sköter det mesta av underhållet här på
lagen.nu fungerar för det mesta bra, men ibland missar den att en lag
har upphävts. Det enda riktigt säkra sättet att ta reda på om en lag
upphävts verkar vara att ladda ner den från Regeringskansliets
Rättsdatabaser igen, och se om det står "Upphävd:" nånstans i
början. Nu har jag skrivit lite kod som gör just det.</p>

<p> Eftersom det finns över 3000 gällande författningar så kommer jag
inte köra den här typen av kompletta uppdateringar varje vecka, men
iallafall lite då och då.</p>

<p>Exempel på författningar som numera är upphävda: <a
href="/1941:416">Lag om arvsskatt och gåvoskatt</a>, <a
href="/1958:563">Arvs- och gåvoskatteförordning</a>, <a
href="/1957:601">Förordning om elektriska starkströmsanläggningar</a>, 
<a href="/1962:401">Lag om förvaltningen av de allmänna
försäkringskassornas fonder för den obligatoriska och den frivilliga
sjukförsäkringen</a>, <a href="1970:624">Kupongskattelag</a> och många
fler. 
</p>
	

2005-02-15 15:19:53 Lite driftsstörningar

<p>Idag var Lagen.nu nere mellan 8.30 och 15.05, på grund av en
diskkrash. Nästan allt är uppe nu, men på grund av att
ersättningsdisken är jätteliten så finns för närvarande inte XML-
eller textversionerna av lagarna tillgängliga.</p>

<p>Det är väldigt få som tittar på endera av dessa, så förhoppningsvis
ska det inte innebära några större problem. Om du är intresserad av
den bakomliggande XML-koden kan du alltid ladda ner <a
href="http://lagen.nu/all-xml.zip">all-xml.zip</a>, som innehåller
alla lagarna i XML-format.</p>

<p>I övrigt händer inte så mycket på sajten, förutom de fortlöpande
uppdateringarna av lagar och domar (mer information om nyhetsflöden <a
href="http://lagen.nu/nyheter/">här</a>). Mina juridikstudier har
börjat och åtminstone till en början lägger jag allt krut på
dessa. Dock ger det en hel del idéer till framtida förbättringar av
tjänsten, så när det lugnar ned sig lite på studiefronten kan det nog
hända saker här igen.</p>

2004-12-29 16:54:25 Mera RSS och bättre index

<p>Om man vill hålla koll på vad som händer med de svenska lagarna kan
man använda lagen.nu's RSS-flöden. Förut fanns det bara en för lagar
och en för domslut, och de var båda lite svåra att överblicka.</p>

<p>Nu är de uppdelade i fler kategorier och innehållet är lite mer
informativt. De gamla flödena för författningar och domslut kommer
fortsätta fungera, men jag rekommenderar att man går över till de
nya. Mer information <a href="/nyheter">här</a>. Tack till Albin
Olsson för idéer.</p>

<p>Att hitta rätt lag har även blivit lite lättare med det nya <a
href="/index">nyckelordsregistret</a>. Precis som det mesta annat på
lagen.nu är listan över nyckelord och -begrepp automatgenererad, och
vissa av nyckelbegreppen som finns kanske inte är de vettigaste, men
det blir nog bättre med tiden. </p>

2004-12-15 22:52:17 Tabeller och länkar till namngivna lagar

<p>Här bland sajtnyheterna kanske det ser ut som det inte händer så
mycket, men utvecklingen fortgår. Nu är två stora problem med sajten
fixade: tabellhantering och länkar till namngivna lagar.</p>

<p>Tabellhanteringen innebär att text i ursprungsmaterialet som har någon
typ av tabellformattering bevaras. Ett exempel på sådan är <a
href="/1998:204#P3S1">PUL 3 §</a>. Som synes bevaras tabellerna genom
att fuska med ett typsnitt med fast bredd, snarare än att konvertera
dem till riktiga HTML-tabeller. Det beror på att "riktig"
tabellkonvertering är ett jättesvårt problem, speciellt för den
vildvuxna flora av (ibland söndermanglade) tabeller som finns i svensk
lag. Vad det lider kommer åtminstone de enkla tablellerna (som ovan
nämnda PUL 3 §) att konverteras till riktiga tabeller.</p>

<p>Länkar till namngivna lagar innebär att referenser i stil med <i>"I
16 kap. 9 § brottsbalken finns bestämmelser om olaga
diskriminering"</i>, dvs utan angivande av vilket SFS-nummer
brottsbalken har, numera funkar, åtminstone för de vanligaste
namngivna lagarna (balkarna och grundlagarna). I samband med det
fixades även paragrafspecifika länkar från kapitellösa lagar till
kapitelinderade dito, eller vice versa. De var trasiga förr. Tack till
<a href="http://soua.net/himmelmoramo/">Pontus Freyhult</a> som
uppmärksammade mig på detta.</p>

<p>Sen har några av hjälptexterna blivit förbättrade, laglistan på
förstasidan innehåller nu samtliga balkar, och kanske lite annan
uppiffning här och var.</p>

2004-11-16 07:04:09 Lagar med A- och B-uppdelning på plats

<p>Det finns ett fåtal lagar som i Regeringskansliets rättsdatabaser
är uppdelade i A- och B-delar, varav den viktigaste är
<a href="/1942:740">Rättegångsbalken (1942:740)</a>. Dessa har inte
funnits med på lagen.nu förut. Nu gör de det.</p>

2004-11-10 17:47:00 Gamla nya författningar på plats, nya nya saknade

<p>De nya författningar som kom ut den 2:a november (SFS
2004:752-2004:760) finns nu på plats. De nya författningar som kom ut
igår, den 9:e november (SFS 2004:761-2004:874), saknas dock, återigen
på grund av att de inte dykt upp i Regeringskansliets
rättsdatabaser. De finns dock, återigen, hos <a
href="http://www.thomsonfakta.se/juridik/nyheter/undersida.asp?category=SFS&amp;created=2004-11-09">Thomson
Fakta AB</a>. Jag undrar hur de gör för att komma åt nya författningar
så snabbt.</p>

2004-11-10 00:05:18 Vägledande domar

<p>Nu updateras även vägledande domar allt eftersom de kommer ut, och
du kan snabbt få en översikt över dem på <a
href="/nyheter/domar.html">den här sidan</a>, eller prenumera på
RSS-feeden.</p>

<p>Om du inte är bekant med RSS, läs gärna <a
href="http://mikrodatorn.idg.se/tjanster/rss/">tidningen Mikrodatorns
introduktion</a>. Där får du även förslag på bra RSS-läsare. Själv
använder jag <a href="http://www.rssbandit.org/">RSS Bandit</a>.
</p>

2004-11-09 22:48:53 Sökmöjlighet

<p>Nu har Google indexerat upp stora delar (men långt ifrån allt) av
lagen.nu, så nu använder vi oss av deras "site search"-funktion för
att söka igenom alla lagtexter. Eller åtminstone en del av dem.</p>

2004-11-02 20:07:32 Saknande nya författningar

<p>Idag kom det ut en hel hög grund- och ändringsförfattningar (SFS
2004:752 - 2004:760). Dessa finns inte med på Lagen.nu än, eftersom de
inte finns i varken <a
href="http://www.riksdagen.se/debatt/sfsr/index.asp">Rixlex</a> eller
<a href="http://62.95.69.15/sfs/sfsr_form2.html">Regeringskansliets
rättsdatabaser</a>. De finns däremot hos <a
href="http://www.thomsonfakta.se/juridik/nyheter/jurSubFrames.asp?mid=1&amp;category=SFS&amp;created=2004-11-02">Thomson
Fakta AB</a>.</p>

2004-11-01 19:18:46 Laganalys i bloggform

<p><a href="http://carinas-swecourt.blogspot.com/">Carina's
(Swe)Court</a> har en <a
href="http://carinas-swecourt.blogspot.com/2004/11/uppdateringar-om-garderober-och-aga.html">uppdatering</a>
till de redan från början välskrivna inläggen om vad lagen och praxis
säger om <a
href="http://carinas-swecourt.blogspot.com/2004/10/carinas-court-dmer_17.html">barnaga</a>
och <a
href="http://carinas-swecourt.blogspot.com/2003/11/vardagsjuridik.html">garderobers
ansvar för lösa saker</a>.</p>

<p>Precis den sorts analys som är värdefull
när man ska försöka förstå paragrafer som <a
href="/1962:700#K24P1">Brottsbalken 24:1</a> och <a
href="/1985:716#P1S1N3">Konsumenttjänstlagen 1 § 3</a>.</p> 

<p>En framtida version av lagen.nu kommer förhoppningsvis ha någon
form av annoteringsfunktion, så att enskilda paragrafer kan länkas
inte bara till vägledande rättsfall, utan även analyser i stil med de
ovan nämnda.</p>

2004-11-01 18:58:58 På väg mot beta

<p>Nu har siten legat ute i snart två dygn, och en del besökare har
börjat hitta hit. Några har bloggat om den, stort tack till <a
href="http://soua.net/himmelmoramo">Pontus</a>, <a
href="http://www.moonhouse.se/">David</a> och <a
href="http://dll.nu/">Rasmus</a> för era länkar.
</p>

<p>Några buggar har hittats och fixats, tack till <a
href="http://www.update.uu.se/user-cgi/peterl/blog.cgi/">Peter</a>,
Marcus, Gunnel, Björn och Rasmus igen för påpekanden.</p>

<ul>
<li>Systemet hade tidigare en tendens att tro att vanlig löptext var
inledning på paragrafer, som exempelvis <a
href="http://lagen.nu/1991:1469#K1P7S1">YGL 7 §</a>.</li>
<li>Den gula
disclaimer-blaffan går nu att gömma (om man är villig att ta emot en
kaka till).</li>
<li>I förteckningarna över lagarna finns inte längre äldre
versioner av lagarna länkade, eftersom dessa länkar ledde ut i
ingenstans. Så småningom ska jag göra något intressant med den här
ändringshistoriken, men inte just nu.</li>
<li>Jag hade även gjort mig skyldig
till en <a
href="http://susning.nu/Formattera">inte helt ovanlig
felstavning</a>.</li>
</ul>

<p>Här är min nuvarande TODO-lista för vad som ska göras innan
beta-versionen är klar:
</p>
<pre>
För beta:

* REGRESSIONSTESTER FÖR XML- OCH HTML-GENERERING!
* stabilisera anchorfragment
  (http://susning.nu/F%f6rfattningsf%f6rkortning)
* bättre index (uppdelat i lagar/förordningar/kunggörelser/annat?
  utgivande departement?)
* bra välkomstsidor
* Sökfunktion för författningstitlar
* Lagar med A/B-uppdelning (kommunalskattelagen 1928:370 och
  rättegångsbalken 1942:740)
* Förbättra formatteringen för:
  * nästlade OL och UL-listor (och kanske DL)
  * tabeller (exv 1998:204 3 § -- svårare än man kan tro!)
  * Författningar med avdelningar (1999:1229) (anchor stabilt?)
  * Författningar med moment (1902:71_s.1) (har ngn gällande lag det?)
  * Författningar utan paragrafer (1960:198)
* uppdelningar mellan lagar, förordningar, kunggörelser och annat
  (sort of fixat redan)
* gör ngt smart med tidsbundna paragrafer ex 1982:713
* Vilka lagar länkar till den här lagen (paragrafen?)
* Sammanställningar över mest refererade, mest ändrade och längsta
  lagarna 
* mod_gzip
* bugrapporteringsfunktionalitet
* snyggare domslutsmall
* RSS etc för domslut
* "har upphävts genom lag"-hantering
* Tooltips för referenser till andra lagar inkl paragrafer
* direkt-URL'er till namngivna lagar (http://upphovsrätts.lagen.nu/)
</pre>

2004-10-30 13:04:40 Lagen.nu har smygpremiär

<p>Från och med idag är lagen.nu tillgänglig i vad man kanske kan
kalla en alfa-version. Det betyder att långt ifrån all funktionalitet
som jag vill ha med är på plats, och att det kan finnas massor av
fel. Under de närmaste veckorna kommer mer funktionalitet på plats,
men om det är något särskilt du efterlyser, eller om du hittat några
buggar, kontakta mig gärna på <a
href="mailto:staffan@tomtebo.org">staffan@tomtebo.org</a>. </p>

2004-10-28 02:39:42 Publiceringsfunktion på plats

<p>Nu kopieras hela siten ut till webservern (över rsync/ssh) med en
metod i SiteManager-objektet. De sista bitarna för att updatera
nya/ändrade lagar är också på plats, så de tre punkter som var kvar på
TODO-listan är avbockade. Naturligtvis har jag kommit på tre nya saker
som måste vara på plats innan premiären:</p>
<ul>
<li>old-style paragrafnumrering som i successionsordningen</li>
<li>För domslut utan referat, använd målnummer</li>
<li>Gör update, generate och publish från monolith</li>
</ul>

2004-10-27 10:50:24 Blogfunktionaliteten snart på plats

<p>Nu är systemet för att publicera nyheter om siten nästan färdigt,
inlusive RSS-feed</p>

<p>På förstasidan hamnar bara den första paragrafen, men den här syns
på nyhetssidan och i bloggens description-fält.</p>

2004-10-26 16:25:15 RSS-feeds för nya författningar

<p>Nu finns det en <a href="/nyheter/lagar.rss">RSS-feed</a> för
nytillkomna grund- och ändringsförfattningar. Om du vill hålla
koll på vad man får och inte får göra, prenumerera på den! <a
href="http://www.svartling.hopto.org/openwiki/ow.asp?RSS">Här</a>
finns mer information om vad RSS är och hur man använder
det.</p>

2004-10-26 16:23:10 Lagen.nu snart färdig för smygpremiär

<p>Det är inte mycket kvar nu innan TODO-listan för första
versionen av lagen.nu är tom. Just nu finns följande punkter
kvar:</p>
<ul>
<li>Uppdateringsscenariet + RSS/"latest changes"-generering (90% klart)</li>
<li>förstasida, Blogg inkl RSS</li>
<li>def publish(), inkl all-xml.tgz</li>
</ul>
