<?xml version='1.0' encoding='utf-8'?>
<html xmlns:dcterms="http://purl.org/dc/terms/" xmlns:foaf="http://xmlns.com/foaf/0.1/" xmlns:owl="http://www.w3.org/2002/07/owl#" xmlns:prov="http://www.w3.org/ns/prov#" xmlns:rdf="http://www.w3.org/1999/02/22-rdf-syntax-ns#" xmlns:rdfs="http://www.w3.org/2000/01/rdf-schema#" xmlns:rpubl="http://rinfo.lagrummet.se/ns/2008/11/rinfo/publ#" xmlns:xsd="http://www.w3.org/2001/XMLSchema#" xmlns="http://www.w3.org/1999/xhtml" xmlns:xsi="http://www.w3.org/2001/XMLSchema-instance" xsi:schemaLocation="http://www.w3.org/1999/xhtml http://www.w3.org/MarkUp/SCHEMA/xhtml-rdfa-2.xsd" xml:lang="sv" version="XHTML+RDFa 1.1">
  <head about="https://lagen.nu/dom/nja/2009/not/1">
    <meta property="dcterms:identifier" content="NJA 2009 not 1" xml:lang=""/>
    <link rel="dcterms:publisher" href="https://lagen.nu/org/2008/domstolsverket"/>
    <meta property="rpubl:arsutgava" content="2009" xml:lang=""/>
    <meta property="rpubl:lopnummer" content="1" xml:lang=""/>
    <link rel="rpubl:rattsfallspublikation" href="https://lagen.nu/dataset/nja"/>
    <link rel="rpubl:referatAvDomstolsavgorande" href="https://lagen.nu/dom/hd/Ö1242-08/2009-01-27"/>
    <link rel="dcterms:publisher" href="https://lagen.nu/org/2008/hogsta-domstolen" about="https://lagen.nu/dom/hd/Ö1242-08/2009-01-27"/>
    <meta property="foaf:name" content="Högsta domstolen" xml:lang="" about="https://lagen.nu/org/2008/hogsta-domstolen"/>
    <meta property="dcterms:title" content="S.O. mot Riksåklagaren angående utdömande av vite." xml:lang="sv" about="https://lagen.nu/dom/hd/Ö1242-08/2009-01-27"/>
    <meta property="rpubl:avgorandedatum" content="2009-01-27" datatype="xsd:date" about="https://lagen.nu/dom/hd/Ö1242-08/2009-01-27"/>
    <meta property="rpubl:malnummer" content="Ö1242-08" xml:lang="" about="https://lagen.nu/dom/hd/Ö1242-08/2009-01-27"/>
    <link rel="rdf:type" href="http://rinfo.lagrummet.se/ns/2008/11/rinfo/publ#VagledandeDomstolsavgorande" about="https://lagen.nu/dom/hd/Ö1242-08/2009-01-27"/>
    <link rel="owl:sameAs" href="http://rinfo.lagrummet.se/publ/dom/hd/oe1242-08/2009-01-27" about="https://lagen.nu/dom/hd/Ö1242-08/2009-01-27"/>
    <meta property="rpubl:referatrubrik" content="S.O. mot Riksåklagaren angående utdömande av vite." xml:lang="sv"/>
    <link rel="rdf:type" href="http://rinfo.lagrummet.se/ns/2008/11/rinfo/publ#Rattsfallsnotis"/>
    <link rel="owl:sameAs" href="http://rinfo.lagrummet.se/publ/rf/nja/2009/not/1"/>
    <link rel="prov:wasDerivedFrom" href="https://lagen.nu/dom/nja/2009/not/1?repo=dv&amp;dir=downloaded"/>
    <meta property="rdfs:label" content="NJA 2009 not 1" xml:lang="sv" about="https://lagen.nu/dom/nja/2009/not/1?repo=dv&amp;dir=downloaded"/>
    <meta property="prov:wasGeneratedBy" content="lagen.nu.dv.DV" xml:lang=""/>
  </head>
  <body about="https://lagen.nu/dom/nja/2009/not/1">
    <div class="bodymeta" about="https://lagen.nu/dom/hd/Ö1242-08/2009-01-27"/>
    <div class="instans">
      <p> Den 27:e. 1. (Ö 1242-08) S.O. mot Riksåklagaren angående utdömande av vite. </p>
      <p> Östersunds tingsrätt kallade S.O. att vid äventyr av vite inställa sig personligen till huvudförhandling den 12 februari 2008. S.O., som delgavs kallelsen, uteblev från förhandlingen. Tingsrätten, som inte fann sannolikt att S.O. hade laga förfall för sin utevaro, förpliktade S.O. att betala det förelagda vitet om 2 000 kr. </p>
      <p> S.O. överklagade i Hovrätten för Nedre Norrland och yrkade att hovrätten skulle undanröja beslutet om vite. Han anförde till stöd för sin talan att han vid tiden för huvudförhandlingen befann sig på sjukhus. Han åberopade ett läkarintyg, daterat 2008-02-12, undertecknat av spec. läk. C.T., kirurgkliniken, Östersunds sjukhus, i vilket angavs att S.O. på grund av sjukdom inte kunde delta i rättegång. Av intyget framgick inte någon diagnos och inte heller i vilken omfattning sjukdomen utgjorde ett hinder för inställelse. </p>
      <p> Hovrätten, som fann att S.O. inte kunde anses ha gjort sannolikt att han till följd av sjukdom hade laga förfall för sin underlåtenhet att inställa sig vid förhandlingen i tingsrätten, avslog i beslut den 7 mars 2008 överklagandet. </p>
      <p> S.O. yrkade att HD skulle undanröja det ådömda vitet. </p>
      <p> Riksåklagaren medgav bifall till yrkandet. </p>
      <p> HD, beslut på förslag av föredraganden: Skäl. Enligt <a href="https://lagen.nu/1942:740#K32P6S1" rel="dcterms:references">32 kap. 6 § 1 st. RB</a> skall underlåtenhet att efterkomma rättens beslut om att infinna sig vid rätten inte föranleda påföljd om det är sannolikt att laga förfall föreligger för underlåtenheten. Av 32 kap. 8 § 1 st. framgår att laga förfall föreligger bl.a. då någon genom sjukdom eller annan omständighet, som han ej bort förutse eller rätten eljest finner utgöra giltig ursäkt, hindrats att fullgöra vad som ålegat honom. </p>
      <p> Som tillräcklig bevisning för ett påstående om sjukdom bör i regel godtas att det i ett läkarintyg anges en diagnos som innebär att en inställelse inte kan ske eller åtminstone inte skäligen kan begäras (se <a href="https://lagen.nu/dom/nja/1999s715" rel="dcterms:references">NJA 1999 s. 715</a>). </p>
      <p> S.O. har i HD åberopat ett den 13 mars 2008 av specialistläkaren C.T., Kirurgkliniken, Östersunds sjukhus, utfärdat läkarintyg. Av detta framgår att S.O. den 11 februari 2008 sökt Akutmottagningen på grund av besvär efter hjärnskakning. Vidare framgår att S.O. återkommit för datortomografi av hjärnan den 12 februari 2008 och därefter varit på akutmottagningen för undersökning samt att han även hade synpåverkan och blev undersökt av Ögonkliniken samma dag. Detta omöjliggjorde enligt läkaren närvaro i tingsrätten för förhandling. </p>
      <p> S.O. får genom uppgifterna i läkarintyget anses ha gjort sannolikt att han till följd av sjukdom hade laga förfall för sin underlåtenhet att inställa sig till förhandlingen i tingsrätten. Vitet skall därför inte dömas ut. </p>
      <p> Avgörande. Med ändring av hovrättens beslut befriar HD S.O. från skyldigheten att betala det förelagda vitet. </p>
    </div>
  </body>
</html>
